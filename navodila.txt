Za projektno nalogo morate napisati program, katerega rezultat je uporaben za neprogramerja.

Analiza podatkov: 20 točk

    Vseh 20 točk dobite, če napišete programe, ki zajamejo izbrane podatke iz interneta, jih ustrezno predelajo, shranijo, analizirajo in predstavijo rezultate analize.
    Za vsak manjkajoči del se ustrezno odbije nekaj točk .
    Če napišete samo funkcije, ki jih mora uporabnik poganjati iz Pythona, projektne naloge ne morete opraviti.

Zahtevnost programa: 30 točk

	Tu ni natančnega kriterija, zato raje vprašajte za mnenje. Zahtevnejše kot je pridobivanje in analiza podatkov več točk dobite.

Uporabniška izkušnja: 20 točk

	Tudi tu ni natančnega kriterija. Nekaj stvari, na katere morate biti pozorni:

    Rezultate predstavite z Jupyter Notebook.
    Rezultati naj bodo smiselno urejeni in opisani. Zaželene so tudi grafične predstavitve.
    V besedilu pazite na slovnične napake.

Urejenost kode: 20 točk

    Za skladnost s PEP 8, torej da ustrezno uporabljate presledke, nimate predolgih vrstic in podobno, lahko dobite do 5 točk.
    Če je vaš program zasnovan tako, so vsebinsko ločene funkionalnosti tudi ustrezno organizirane, dobite do 5 točk.
    Za elegantno kodo lahko dobite do 10 točk. Tu gre za to, da ponavljajoče ukaze prenesete v funkcije ali zanke, da definicije funkcij niso predolge (sicer jih razbijte na manjše), da ustrezno poimenujete spremenljivke, da kodo pišete konsistentno, uporabljate primerne podatkovne strukture (kdaj se uporabi množico, kdaj seznam, kdaj nabor, …) in podobno.

Urejenost repozitorija: 10 točk

    Za lepo napisan README.md, ki vsebuje kratek opis programa ter navodila za uporabo, lahko dobite do 5 točk. Če je vaš program zasnovan tako, da že vsebuje navodila za uporabo, je dovolj, da README.md vsebuje samo navodila za zagon.
    Če v repozitoriju ni odvečnih stvari kot mape __pycache__, datotek *.pyc, starih datotek (projektna-prejsnja.py, poskus.py, …) in nič odvečnih datotek, dobite do 3 točke. Najboljši način, da se izognete odvečnim datotekam, je seveda uporaba .gitignore.
    Če so sporočila v spremembah jasna (in ne le delo ali celo lksdjf), dobite do 2 točki. Če spremembe delate prek GitHuba (in so sporočila Uploaded via GitHub in podobno), točk ne boste dobili.
